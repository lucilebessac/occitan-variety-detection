joan lo pigre§0
jo sabi un conte§0
i avèva un còp un mèste fòrt avara e fòrt gloriós que prengoc a son servici un bordilèr tant feniant que l'aperavan joan lo pigre§0
quauques jorns après lo mèste voloc anar véser çò que se passava a la bòrda  montèc a chibau arribèc atau dinca la pòrta deu cauhader e trobèc lo joan lo pigre cochat en travers deu larèr§0
 adishatz mèste§0
 adiu joan lo pigre§0
es tot sol a la bòrda §0
 nani mèste i vesi la mitat de duas bèstias a quate pès§0
 insolent §0
e que hès aquí cochat coma un can quant duirés èster a trabalhar §0
 mèste hèu còser los qui s'en van e los qui s'en tornan§0
 que vòs díser bèstia §0
ont es ton frair §0
 mèste mon frair s'en es anat en ua cassa ont jitar tot lo gibièr que gaha e s'empòrta lo qui pòt pas aténher§0
 es en tren de díser peguessas§0
ont es ta mair §0
 mèste aqueste maitin ma mair tranchava lo cap aus qui se portavan bien entà guarir los malauts  ara balha còps de baston aus ahamats e hè minjar los qui n'an pas talent§0
 que me dises aquí cap de pòrc §0
aquí tot çò que ta mair a hèit anèit §0
 nani mèste s'es tanben levada davant lo jorn entà hér còser lo pau qu'avem minjat la setmana passada§0
 ah  l'animau §0
en tirerèi pas arren§0
ont es ton pair §0
 mèste es a la vinha e i hè lo ben e lo mau§0
 e bé  s'es a la vinha l'i vau trobar e lo conterèi totas tas maishantas responsas§0
lo mèste s'en angoc a la vinha e trobèc lo pair deu joan lo pigre que podava§0
 cau díser men que vòste hilh joan lo pigre es un gran pèc e un gran insolent§0
tot ara n'èi pas tirat que maishantas responsas§0
 oh  mèste l'en auri pas cresut capable§0
e que vos a dit §0
 l'èi demandat s'èra sol a la bòrda e m'a responut qu'i veseva la mitat de duas bèstias a quate pès§0
 mèste a dit la vertat§0
avetz pas que duas camas e vòste chibau avançava los pès de davant dens lo cauhader§0
hasèvatz donc la mitat de duas bèstias a quate pès§0
 se pòt§0
mes quant l'èi demandat çò que haseva m'a responut que haseva còser los qui vengon e los qui s'en tornan§0
 mèste a dit enqüèra la vertat§0
haseva borir mongetas e las mongetas montan e debaran dens lo topin  vengon e s'en tornan§0
 mes quant l'èi demandat a ont èra son frair m'a dit que s'en èra anat en ua cassa ont jitava tot lo gibièr que gahava e s'emportava lo qui podeva pas aténher§0
 mèste a dit enqüèra la vertat§0
son frair se pintava e jitava los poulhs qu'avèva gahats  mes es estat forçat d'emportar son cap los qui an escapat au pintor§0
 mes quant l'èi demandat a ont èra sa mair m'a dit qu'avèva d'abòrd tranchat lo cap aus venants entà guarir los malauts e qu'après balhava còps de baston aus ahamats entà hèr minjar per fòrça los qui n'avèvan pas talent§0
 mèste a dit enqüèra la vertat§0
sa mair a tuat aqueste maitin dus porets entà hèr bolhon per un malau§0
après a acampat dab un baston las poras que lo venguevan minjar lo milh mentre qu'embacava las aucas§0
 mes m'a dit tanben que sa mair s'èra levada davant jorn entà hèr còser lo pan qu'avetz minjat la setmana passada§0
 mèste a dit enqüèra la vertat§0
ma hemna a hèit au horn avant l'auba entà render aus vesins lo pan que nos avèvan prestat la setmana darrèra§0
 mes quant l'èi demandat ont èratz m'a responut qu'èratz a la vinha e qu'i hasèvatz lo ben e lo mau§0
 mèste a dit enqüèra la vertat§0
soi vengut podar la vinha e hèu lo ben quant podi bien e lo mau quant podi mau§0
 es egal lo joan lo pigre es un insolent e vos acassi tots de la bòrda se non hès pas las tres causas qu'o vau comandar§0
cau d'abòrd que minges mes d'armòtas que lo mes gran minjaire  après que jites ua pèira dab sa hronda mes luènh que l'òme lo mes abile e enfin que tires sang d'un casse§0
 eh be mestre mon hilh tacherà de vos contentar§0
lo pair s'en angoc trobar lo joan lo pigre e lo contèc çò que n'èra§0
 siatz tranquile pair harèi tot çò que me sia comandat§0
lo mèste mandèc lo mes gran minjaire deu país e hascoc plen bien egalament dus grans d'armòtas dab un culhèr dens cadun§0
mes pendent que lo gran minjaire se borrava tant que podeva lo joan lo pigre jitava finament las armòtas devath la taula de faiçon que finiscoc per hèr cular son compagnon§0
 ara ça digoc lo mèste te cau jitar dab ta hronda ua pèira mes luènh que l'òme lo mes abile§0
lo mèste mandèc un tiraire de hronda fòrt abile que jitèc sa pèira a perta de vista§0
mes lo joan lo pigre avèva botat un pigeon deguens sa hronda e quant avièc son còp lo pigeon volèc mes que los uelhs non lo poscón siéguer§0
 araça digoc lo mèste te cau tirar sang d'un casse§0
lo joan lo pigre hascoc semblant d'amassar ua pèira entà tirar en un casse mes avèva dens la pòcha un ueu coat e lo jitèc contra l'aubre de faiçon qu'aurèn cresut que la sang èra sortida suu còp§0
 mèste ça digoc alavetz èi hèit çò que m'avetz comandat  mes tan plan abandoni la bòrda èi causit un aute mestièr§0
en effet lo joan lo pigre s'en angoc e quauques jorns après lo mèste lo rencontrèc vestit coma un prince§0
 quin mestiè hès tu donc ara joan lo pigre que sies tan plan vestit §0
 mèste me soi botat marchand de causes que me còstan pas arren§0
 que vòs díser §0
 vòi díser que me soi botat volur e que çò que veni non còsta pas arren  tanben balhi tot a mitat prètz§0
lo vòste chibau vau cincanta pistòlas dens tres jorns vos l'aurèi panat e vos lo tornerèi per vint e cinc§0
 veiram aquò joan lo pigre vau hèr bona guarda dens l'escuderia dab mon fusil e mon espasa e te prometi que se t'i gahi te tuerèi coma un can§0
lo mèste prengoc son fusil e son espasa e s'en angoc velhar dens l'escuderia  mes au cap de dus jorns e de duas nèits finiscoc per s'adromir§0
alavetz lo joan lo pigre entrèc doçament dens l'escuderia s'en amièc lo chibau serat e bridat e lo lendoman lo tornèc véner au mèste per vint e cinc pistòlas§0
e tric tric§0
mon conte es finit  e tric trac§0
mon conte es acabat§0
