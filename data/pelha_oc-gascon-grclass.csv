la pelha arrecastada§0
qu'i avè un còp un òmi e ua hemna qu'avèn ua mainada§0
qu'èran praubes  podèn pas n'està mes§0
la mair que vinot a morir e lo pair n'avè pas tribalh pro per se guardar la dòna dab eth se vit forçar de l'enviar a s'amassar lo pan§0
un jorn qu'arriba davant ua pòrta§0
 la charitat si vos plèt per l'amòr de diu§0
 tu mainada ce ditz la dauna tan grana e tan gualharda que t'amassas lo pan §0
 òh  pardí per fòrça la §0
mama qu'es mòrta e papà se veid pas aubratge per jo a nòsta qu'èi bien calut partir§0
 e ben nosatis qu'am donc d'ua goja se vòs damorar ací e bien tribalhar que te preiram dab nos§0
 òh  dab plesir ce ditz la dòna que damorèi ben §0
e se damorèt en aquera maison§0
e qu'èra valenta que se tinè bien se'n convinèn hòrt§0
e com la praube dòna èra tota nuda la dauna que li crompèt ua pelha per avança suu gatge donc li avè prometut§0
mes quauques jorns après la dòna que ven a tombar malauda§0
e malauda  e malauda§0
a la fin que morit§0
quan estot mòrta la dauna comencèt a li har dòu la pelha donc li avè crompada §0
 aquera dòna qu'es mòrta §0
e adara qu'ei aquí la pelha §0
e se l'a pas tròp ganhada §0
e ci e la  totjamès que ronhèva§0
s'en feniva pas §0
l'antredoman ua gojata que s'apresenta a la pòrta§0
 auretz pas au mens donc d'ua goja en aquesta maison si vos plét §0
me haretz bien servici se podetz m'aucupar§0
 si justement mainada que tombas bien  n'avem ua que ven de morir que't preiram a la soa plaça§0
e se semblèva bien a tu §0
que dirèn qu'es èra §0
e aquera gojata se damorèt donc dab aqueth monde§0
que hadè hòrt bien lo son ahar qu'èra hòrt la qui cau que l'aimèvan hòrt§0
ço qu'us podè la vedèn pas jamès minjar ni búver ni au repaish ni autement§0
e tot de ser quan se n'anèvan au lèit se botèva enajolhs au pè deu huc e se damorèva aquí a pregar§0
diu§0
e en aquera maison qu'i avè un vailet  s'èra avisat que lo bòi donc escalhèva lo ser que avè pas mes gaire briga lo matin que volot saber aquò çò que volè díser§0
un de ser que hit en semblant de se n'anar dromir e se damorèt a gaitar per un trauc qu'i avè a la pòrta de la crampa§0
quan estoren tots au lèit sonque la dòna que va la véder s'anar cuélher un bèth brassat de bòi e s'abitar un bèth huc  après que se despelha e que comença a se méter a sautar d'ua part a l'auta deu huc bien per sus miei deu flam e totjamès atau totjamès atau shens s'estar shens de har un planhit e dinca tan qu'estot tot§0
estupat  hadè samsir d'ac véder§0
l'endoman lo gojat qu'apèra la dauna a part §0
 sabetz pas dauna §0
 non§0
 e qué §0
 òh  se sabetz çò qu'èi vist a ser §0
e li racontèt tot com avè trobat lo bòi de manque com avè gaitat la goja e çò que l'avè vist har§0
aquera hemna estonada §0
 que'm disestu aquí dròle §0
s'en va suu còp trobar la goja li ditz çò que li avè raportat lo vailet  li demandèt s'èra vrai e perqué hadè atau§0
 òh qu'es vrai ce ditz la dòna§0
 aquò qu'es la mia peniténcia§0
sabetz qu'ac avot ua goja qu'es mòrta ací §0
e ben que sui jo§0
que m'avètz crompat ua pelha e desempuish que vos en a hèit dòu que me l'atz reprochada en disents ne l'aví pas ganhada  pr'amor d'aquò qu'èi calut tornar sus tèrra e dinca tan m'àgitz dit que m'èi ganhat la pelha que carrèi damorar ací e contunhar aquera peniténcia shens poder entrar au paradís§0
 òh  prauba mainada  ce li responot la dauna perdoname çò qu'èi dit §0
que te l'as ganhada e bien ganhada la pelha §0
que puiràs te'n anar quan vulhis  per jo jamès mes ne t'arrecastarèi arren§0
tanlèu qu'avot dit aquò la gojata que despareishut de davant èra§0
