un còp èra dens las lanas acerà a bèc lahòra deu costat de pissòs la bohèira que i avè un òmi qui èra drin pèc que's ditz tanben a tolosa pèc §0
òc que's ditz pensi per pertot en occitania pensi qu'ei lo medish mot §0
e aqueth òmi n'èra pas jamei sortit de casa òh totun de quan en quan enfin cada matin qu'anava dinc a la poralhèra tà orbir a las pothas plan solide e puish tanben qu'anava dinc au sot deus pòrcs entà arpastar las bèstias mes qu'èra tot e totun qu'avè entenut a parlar per viatjadors qui passavan per aquiu euh d'ua hèira oh ua hèira de las granas hens ua vila de las granas a tolosa§0
 e òc que i a tostemps ua hèira a tolosa non §0
mes òc mes òc quin mes §0
non §0
ne sabetz pas §0
ne n'i a pas mei o qué ua hèira a tolosa §0
si pensi que òc que n'i a ua enqüèra enqüèra e òc doncas que n'avè entenut a parlar e aquò que'u virolejava dens lo cap au pèc ua hèira e a trucas d'u virolejar dens lo cap pr'amor los viatjadors qu'avèn dit ad aquèra hèira que s'i ved causas de non pas créder ho ho ho ho aquera n'èra pas l'auta e alavetz a trucas de'u virolejar dens lo cap lo pèc que's digó un dia§0
 uei qu'i vau§0
que pugè sus las chancas e òc dens las lanas e chancaire qui èra que comencè a traucar que devarè que devarè que devarè e plan solide qu'arribè a la grana vila de tolosa hòò pff be n'i avè causas qui n'avè pas jamei vist plan solide los viatjadors qu'avèn rason eh qu'èra de non pas créder e a un moment dat que s'estanquè devant un marchand de cujas cujas de las beròjas que vedè cujas plan arredonas§0
maduras com cau mes lo pèc eth ne sabè pas qu'èran cujas pr'amor eth ne n'avè pas jamei vist dens las sua lana acerà alavetz que digó au marchand§0
 e adishatz§0
 adishatz mossur çò que poish har entà vos §0
 e çò qu'ei açò §0
 açò mossur ne sabetz pas çò qu'ei  §0
açò que son ueus de mula§0
 ueus de mula mmmh aquera n'ei pas l'auta ueus de mula òh mes òh que deu estar car aquò§0
 hé car mossur §0
briga n'ei pas car e dejà que n'ei pas car vos que vienetz de ne vienetz pas de tolosa non qu'ac vei qu'ac vei qu'avetz un cap de gascon òc cap de gascon tè non non ne disetz pas arren cap de gascon de de las lanas òc de la grana lana acerà bèc plan solide de cap a bordèu òc quan demoram a tolosa las lanas lo nòrd de las lanas qu'ei de cap a bordèu e puishqu'avetz un cap de gascon un bon cap de gascon hè que'vs vau har un prètz sonque entà vos dètz escuts pèça e ad aqueth prètz pensi que lo mulet ne serà pas tròp car mmh§0
 un mulet que'ns renderé servici a casa mmh a jo que m'agradaré que n'avóssem un eh mes que i a un problèma§0
 un problèma mossur §0
e e quau problèma §0
 e ben n'avem pas nada mula entà coar§0
 òh n'avetz pas nada mula entà coar §0
mes aquò n'ei pas un problèma mossur non non que vatz coar vos medish òc que'vs vatz hicar au lhèit hé dab l'ueu pendent tres setmanas e au temps dit lo petit mulet que vaderà mmh§0
 tres setmanas mmh anem que ve'n crompi un e lo pèc que balhè los dètz escuts au marchand e que's causí la cuja mei beròja mei arredona mei de quin cau que se la prenó au braçat que's tornè chancar e har camin e har camin a gran jòc de chancas capvath la lana§0
a un moment dat qu'arribè au som d'un tucolet e que trebuquè sus ua soca de brana ah virabòc ooo la cuja que rotlè que rotlè que rotlè suu penent e que s'anè esglachar contra lo tronc d'un pin ua lèbe qu'avè hèit lo son jaç juste aquiu contra lo tronc deu pin e que'm podetz créder eh que halè deus quate pès e a hum de calhau en véder aquera petita bèstia qui s'escapava lo pèc que's pensè de qu'èra lo son mulet qui s'escapava e que's hiquè a cridar§0
 ajuda ajuda òh corretz brave monde ajuda lo men mulet que se m'escapa ajuda§0
mes lo dia aqueth ne i avè pas arrés sus la lana entà ajudar lo pèc a córrer au darrèr deu son mulet e que se'n tornè tà casa shens ueu shens mulet e shens escuts§0
jo que botèi lo pè que botèi lo pè sus ua molua e que me'n tornèi dinc a lua§0
