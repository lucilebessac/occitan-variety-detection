los tres soets deu pastor un dia  noste senhor jèsus que 's devejà au miei de las hèstas deu cèu e que deverà dab sent jan e sent pèire tau pèis deu biarn ont possan l' arrís e lo plaser coma hèn per aulhor l' èrba florida aus prats e la lenha verda au bòsc §0
deu cèu noste qu' i a ua petita tròta  e  avant de fenir la promenada  que 's volón repausà 's un moment a l' ombra  minjar un nhac e béver dus còps §0
ont calè trobar un ostau digne de recéber un òmi autan grand  coma n' èra mos de jèsus  noste senhor §0
n' èra pas aisit a la plana  mensh enqüèra a la montanha §0
urosament  quand la hami e pica  qu' ei bona la mica  e los nostes tres òmis que s' arrestan devant ua cabana hèita d' adobas  aprigada de palha  mes per vensiva  encadrada au miei d' un nid de verdura coma ne n' auren jamei podut trobar nada de parièrs ne au cèu ne sus la tèrra §0
sol  en aqueth moment  e per un grand asard  lo pastorelet qu' avè la guarda de la maisoòta §0
sent pèire que s' avança lo chapèu a la man  polidement coma ac saben har escónder a las tèrras de l' aute monde e que digó  la patz que sii per tostemps a l' ostau deu pastor §0
qu' èm aciu tres viatgedors  fatigats  ahamiats e assecats §0
 entratz  entratz  amics  se la cabana per noste ei drin estreta  la man qu' ei tostemps larga e lo gufet ne mancà pas sovent de lèit  de mestura  ne de meu §0
la tavalha qu' estó lèu tenuda e lo vrespèr viste prèst §0
un moment  ne s' i entenó pas sonque lo batalh gaujós deu pastorelet qui devisava de las soas benalèjas e de las soas amors §0
 lavetz n' as pas jamei avut sonque plasers  e 'u demanda sent pèire §0
 siben §0
mossur  la nosta dauna qu' ei devòta e pr'amor_de aquera  arrebohièca §0
que 'm seré pro a mal aise de 'vs díser totas las qui se 'n hè véder au mèste e a jo §0
arribi de d' òra §0
que soi un pandard  un vauarren  un bandolièr qui ne 's ganha pas lo miussat e las peladas §0
se demori drin tard  au contrari  tà fenir un tribalh pressat o tà arromerar un fagòt de secalhs  que 'm tracta de desestruc  de barruèr e de tot çò qui pòt passar per la lenco d' ua fumèla endiablada §0
ah §0
s' èri a la plaça deu mèste §0
jèsus qui n' avè pas enqüèra dit nat mot  que prengó la paraula  e  dab la soa votz autan clara e autan doça coma la mei bèra musica deu cèu  un tan brabe mainatge coma tu que merita d' estar urós §0
hè tres soèts  amic  lo men poder qu' ei grand  jo que 't prometi que seràn acomplits §0
 demanda la santat  la fortuna e ua plaça au cèu  e 'u disó totsuaus sent pèire §0
ja §0
qu' as perdut lo cap  brabe òmi  santat  que n' èi autant coma se n' i pòt desirar  fortuna  ne n' i a pas de màger que de víver ont son vaduts  badonc  que soi tròp plan sus la tèrra tà me 'n voler anar tà un aute part §0
que demandi donc d' aver lo poder de har petar la dauna tot còp qui tosseishi  de har dançar lo monde tot còp qui shiuli  e de ligar dab aquera còrda tot çò qui 'm passi peu cap  lenhas o bèstias o òmis §0
acordat  ce digó jèsus §0
e que se n' anà dab los sos cameradas §0
lo dissabte vrèspe  la dauna ne mancà pas d' anar tà la confessa  díser los pecats deus autes  e  bahida tanben  los sons §0
lo pastoret que la seguí per darrèr e que s' anà ajulhar au hons de la glèisa  hens un còrn plan escur §0
 adara  a tu e a jo  praubina  que m' ac vas pagar tot en un còp  hèhèm §0
la dauna que fotó un pet qui resonà per tota la maison de diu §0
las penitentas que lhevan lo cap estonadas e que s' espian l' ua a l' aute §0
mossur curè que pareishó en medish temps e la petassèra qui 's credó sauvada que 's hicà viste hens lo confessional §0
 mon père  que m' acusi §0
 hèhèm §0
 pom §0
 n' èi pas comprés  la mia hilha  ce ditz lo curè §0
 hè  hèm  hèm  hèm  hèm §0
 pop  pop  patapom  pom §0
 ouf §0
que comenci de compréner tròp §0
qu' avetz lo vente drin enloish peu moment  mes tornatz ve 'n tà casa  que 'vs vau anar confessar a vòste §0
hontosa  que parti lo cap estujat devath la capula deu mantelet §0
lo confessor qu' arribà lèu e lo pastoret que rondalejà tant e tant autorn de l' ostau  qu' a la fin lo marit qui tribalhava peu ras  que 'u disó   ah ça §0
e que lo diable e tornejas aquí au lòc d' anar guardar l' aulhada §0
 aprochatz ve totsuaus  mèste  entratz entà dehens  qu' i vatz véder quauquarren qui 'vs va estonar  la dauna e mossur curè en trin de dançar los gibandrièrs §0
arraujós  esmudit  lo mèste que n' anà au galòp  un barròt a la man  decidat tà har un malur §0
mes ne n' avó pas lo temps  un shiulet que 's he audir e autanlèu lo mèste de dançar  lo curè de sautar  la dauna de pinetar  tiò quand lo bohet e las camas e 'us viencon a mancar §0
lo lendoman  los tres dancedors  après aver tota la nueit arromegat sus aquera dancèra  que devinan shens pena quau èra lo copable §0
que 'u hen gahar e après condamnar a estar penut §0
au moment de passà 'u lo laç au còth  los gendarmas que 'u demandan  suivant la costuma  s' avè arren a díser §0
 no  de segur  ce responó lo pastoret §0
solement que 'n volerí  a vòste comanda  dar un petit èr avant de morir §0
 que shiuli donc  e cridà tot lo puble  estonat de tant de gaujor au pè de la poténcia §0
 demandatz a mossur curè s' ei de 'queth avís §0
 estacatz me  estacatz me  e gemiva lo praube òmi  sinon que 'm va tornar har dançar §0
l' arrís aus pòts  lo pastoret que s' aprochà   puishqu' ei atau lo vòste plaser §0
mossur curè  que vau fornir la còrda   e que l' i getà aus pès §0
mes a pena avè tocat tèrra  curè  gendarmas  òmis e hemnas  tots que cadon l' un per_dessús l' aute  e  en un clinhet de goelh  qu' eston atormerats  ligats e ficelats §0
lo pastor que quità lo pèis en shiulant  e  de segur  qu' i devó deishar hèra de contentement puishque la parròpia sancera èra en trin de dançar §0
lo vòste partatge sus la tèrra  fumèlas  que deu estar la bontat  l' amor  la caritat §0
ne v' ac desbrombitz pas jamei  per devòtas qui siitz  pramor qu' au lòc deu bonur  que semieretz a_l'entorn_de vosautes  malur sus malur §0
las nau vertats un_còp_qu' i avè un paisan qui esbrosava tristement lo son vitadge §0
desempuish longtemps las anèias qu' èran maishantas  l' arresim ne colava pas  lo milhòc qu' èra shens gran e lo hroment que lhevava orgulhosement lo cap §0
dab aquerò que calè har interés e au cap de l' an n' i sobrava pas que deutes §0
