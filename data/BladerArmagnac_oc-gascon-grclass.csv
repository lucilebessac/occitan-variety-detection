lo lop penjat §0
jo sabi un conte un còp  un òme traversava un bòsc  trobèc un lop penjat peu pè au cap d' un casse §0
 òme  ça digoc lo lop  tira me d' ací per l' amor de diu §0
èri montat entà levar un niu d' agassas §0
en debarar  m' èi pres lo pè suu casse dens ua branca henuda  e soi perdut se n' as pas pietat de jo §0
 t' en tirerí dab plaser  lop  ça responoc l' òme  mès èi paur que me minjes quand sias despenjat §0
 te promèti de pas jamès hèr nat mau ni a tu  ni aus tons  ni a tas bèstias §0
l' òme despenjèc lo lop  mès a pena aqueste estèc en tèrra que comencèc a l' espiar de còrna d' uelh §0
 òme  soi ahamat  e èi grana enveja de te minjar §0
 lop  sabes çò que m' as promés §0
 ac sabi  mès ara soi despenjat  e vòi pas morir de hame §0
 an bien rason de díser  lop  de bien hèr  lo mau arriba §0
se vòs  vam consurtar aquera canha que veng de_cap_a nosautes §0
 ac vòi bien  òme §0
 canha  ça digoc l' òme  lo lop èra penjat peu pè au cap d' un casse  e i seré mort se no l' avèvi despenjat §0
ara  per ma pena  me vòu minjar  es açò juste §0
 òme  ça responoc la canha  soi pas en estat de vos judjar §0
èi bien servit mon mèste dinca ara  mès quand m' a vista vielha  m' a tirada dehòra  entà pas aver mès a me noirir  e m' a acampada de cap au bòsc §0
an plan rason de díser  de bien hèr  lo mau arriba §0
 alavetz  lop  ça digoc l' òme  vam consurtar aquera vielha cabala §0
 ac vòi bien  òme §0
 cabala  ça digoc l' òme  lo lop èra penjat peu pè au cap d' un casse  e i seré mort se no l' avèvi despenjat §0
ara  per ma pena  me vòu minjar  es açò juste §0
 òme  ça responoc la cabala  soi pas en estat de vos judjar §0
èi bien servit mon mèste dinca ara  mès quand m' a vista vielha  m' a tirada dehòra  entà pas aver mès a me noirir  e m' a acampada de cap au bòsc §0
an plan rason de díser  de bien hèr  lo mau arriba §0
 alavetz  lop  ça digoc l' òme  vam consurtar lo renart §0
 ac vòi bien  òme §0
 renart  ça digoc l' òme  lo lop èra penjat peu pè au cap d' un casse  e i seré mort se no l' avèvi despenjat §0
ara  per ma pena  me vòu minjar  es açò juste §0
 òme  ça responoc lo renart  soi pas en estat de vos judjar avant d' aver vist l' endret §0
partiscón tots tres e arribèn au pè deu casse §0
 coma èras penjat  lop  ça demandèc lo renart §0
lo lop montèc suu casse  e se tornèc botar coma èra avant d' èster despenjat per l' òme §0
 atau qu' èri penjat  renart §0
 eh bé  lop  damora ne §0
lo renart e l' òme s' en angón  e quand se caloc separar  l' òme arremercièc bien lo renart  e lo prometoc de lo portar per sas penas  lo lendoman maitin  un parelh de garias grassas §0
en effet  lo lendoman l' òme arribèc dab un sac §0
 ací las garias  renart §0
autanléu  obriscoc lo sac  e ne sortiscón dus cans qu' escanèn lo praube renart §0
an plan rason de díser  de bien hèr  lo mau arriba §0
e tric tric mon conte es finit  e tric trac mon conte es acabat §0
la flaüta §0
jo sabi un conte §0
i avèva un còp un rei qu' avèva dus mainatges §0
un maitin  a punta d' auba  los mandèc a sa crampa e los digoc   soi vielh  vòi pas mès estar rei §0
èi estujat deguens un bòsc un ramelet d' aur e ua poma d' irange §0
los de vosautes qui los troberà serà mon eiretèr §0
los dus frairs partiscón luènh  luènh  luènh  a_travèrs lo bòsc cercar lo ramelet d' aur e la poma d' irange §0
cerquèn longtemps  longtemps  longtemps  trobèn pas jamès arren §0
quand lo sorelh vengoc a baishar  los dus frairs digón   la neit va vénguer  poiram pas mès cercar §0
nos cau tornar au castèth de nòste pair lo rei §0
mès qué dirà eth  quand lo diràn qu' avem pas trobat arren §0
s' en tornèn tots dus de cap au castèth  mès en tot bèth s' en tornar  lo mès joen deus frairs trobèc deguens ua cròsa de casse lo ramelet d' aur e la poma d' irange §0
çò que hascoc l' ainat  lo tuèc d' un còp d' espasa  l' estujèc dens la cròsa deu casse  e s' en angoc presentar au rei lo ramelet d' aur e la poma d' irange §0
 hilh  ça digoc lo rei  ont as deishat ton frair capdèth §0
 pair  ça responoc lo hilh  mon frair capdèth  las bèstias sauvatjas se l' an minjat §0
alavetz lo rei hascoc l' ainat son eiretèr  lo botèc rei a sa plaça  e lo maridèc dab ua princessa bèra coma lo jorn §0
aquera princessa s' acochèc d' ua mainada  e quand aquera mainada estèc graneta de l' atge de sèt ans  s' en angoc passejar deguens lo bòsc ont son grand pair avèva estujat bèth temps i a lo ramelet d' aur e la poma d' irange §0
deguens la cròsa d' un casse trobèc un òs blanc coma nèu  s' en hascoc ua flaüta  e la flaüta se botèc a cantar   tocatz me  damaiselèta  certas me podetz bien tocar §0
au bòsc m' en èri anat cercar lo ramelet d' aur e la poma d' irange §0
mon frair me los a presis  m' a tuat  e m' a estujat deguens la cròsa d' un casse §0
la mainada s' en tornèc au castèth  trobèc son gran pair e son pair entaulats §0
lo vielh rei joguèc de la flaüta  e la flaüta se botèc a cantar   tocatz me  pair  certas me podetz bien tocar §0
au bòsc m' en èri anat cercar lo ramelet d' aur e la poma d' irange §0
mon frair me los a presis  m' a tuat  e m' a estujat deguens la cròsa d' un casse §0
lo navèth rei joguèc après de la flaüta  e la flaüta se botèc a cantar   tocatz me  frair  certas me podetz bien tocar §0
dab vos au bòsc m' en èri anat cercar lo ramelet d' aur e la poma d' irange §0
vos me los avetz presis  m' avetz tuat  e estujat deguens la cròsa d' un casse §0
e tric tric mon conte es finit §0
e tric trac mon conte es acabat §0
lo lop malaut §0
i avèva un còp  au bòsc deu gajan  un lop que se rendèva malaut a_fòrça_de tròp minjar §0
aqueth lop s' en angoc un jorn a miradors consultar un gran medecin §0
 adishatz  mossur lo medecin §0
 adiu  lop §0
 mossur lo medecin  soi fòrt malaut  e volerí aver ua consulta  en pagar  coma de juste §0
lo medecin hascoc tirar la lenga au lop  e lo hascoc pishar dens un veire entà espiar la color deu pish §0
 lop  ça digoc  te rendes malaut a_fòrça_de tròp minjar §0
