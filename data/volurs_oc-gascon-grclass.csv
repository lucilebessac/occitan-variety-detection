la vielha e los tres volurs§0
qu'i avè un còp ua prauba vielha que vivè tota solar en un petit meisoet a l'estrem d'un quartièr§0
la brava hemna per tota fortuna n'avè pas sonque un pòrc mes aqueth pòrc qu'èra deus mes bèths donc podèn véder de mòdas que hit enveja en tres òmis de per aquí proche e aqueths òmis se'n tinoren e se dishoren enter eths §0
 qu'i a la vielha qu'a un tan bèth pòrc voletz véder que li anim panar §0
e un bèth de ser d'escurada que partèn tots tres amassa per har lo còp§0
quan estoren lèu proche de la sot §0
 davant tot ce ditz un cau saber çò que hèi la vielha§0
damoratzvos aquí que vau anar har un torn§0
e que s'apròcha toishau qu'arriba au pè de la pòrta§0
en espiant per lo trauc deu flisquet que vit la vielha aquí tota solar que hilèva au cunh deu huc§0
aquera vielha que hilèva totjamès tres husèths per de ser jamès mes jamès mens qu'èra son règla davant se n'anar au lèit  e s'avè pres un vets que hadè un estorneditz cada còp avè acabat un husèth§0
se trobèt justement que pausèva lo permèr atau com lo volur arribèva a la pòrta e qu'estornedit en disents tot haut §0
 a  bon  de tres n'i a vinut un  aqueth òmi susprés §0
querdot la vielha que lo sabè aquí que plega panèt e har viste se'n torna tot conhion trobar sons compagnons§0
 aqueth escarpèt de vielha ce ditz ençò qu'èri a espiar per lo trauc deu flisquet que s'es hicada a díser §0
 bon  de tres n'i a vinut un §0
qu'es sorcièra segur  au diable lo son pòrc §0
 pauruc  ce ditz un aut las aurelhas t'ac an hèitvoilà tot çò qu'i a§0
jo que vau anar véder§0
e que part per lo mèma camin§0
atau com s'aprochèva de la pòrta la vielha que vinè d'acabar un aut husèth qu'avot donc d'estornedir per lo segon còp  quan avot estorneditz §0
 bon  ce ditz de tres n'a vinut dus §0
e l'òmi har lutz com avè hèit lo permèr e se'n tornar a galòps ent'ont èran los auts§0
 qu'es l'amna deu còs vrai ce ditz qu'es sorcièra porrida §0
soi pas mes lèu estat darrèr la pòrta que s'es botada a díser §0
 bon  de tres n'i a vinut dus   l'ase s'i torni§0
ce ditz lo darrèr §0
 qu'ètz mes pècs l'un que l'aut o que vos entenetz per m'ac har créder§0
que saberèi çò que n'es§0
e que part au son torn§0
 vielh espihurc ce pensa saberèi jo s'es sorcièra o non ben §0
vam donc véder se'n dovinas tot çò que§0
s'i passa ací§0
e que s'achòla aquí suu cròt se bot a har la cuenta au redis de la pòrta§0
la hemnòta en bèth hilant s'avè hicat ua poma a còier davant los tisons e s'avisèva justement que comencèva a cherrir e a gitar lo jus se bot a díser §0
 caga caga pòts cagar que't minjèrei mèrda e tot§0
l'òmi entinent aquò se luva tot chantat  se maginèt qu'èra pr'ad eth que parlèva la vielha que s'arrecapta de quauque mòda e s'escapa com se lo diable èra estat au darrèr d'eth§0
 aquera garça de vielha  ce ditz en arribant aus auts m'èri botat a har la cuenta costat la pòrta que m'a cridat de dehens §0
 caga caga pòts cagar que't minjèrei mèrda e tot  ani qui volhi se cúlher lo son pòrc jo n'èi pas mes irèia§0
e se n'torneren tot tres mes viste que n'èran vinuts e que disheren lo pòrc de la vielha aquí on èra§0
crosiccrosat mon conde acabat§0
