compair loïson e la mair deu vent§0
qu'i avè un còp un òmi s'aperèva loïson e ua hemna s'aperèva mariolic qu'èran maridats amassa§0
qu'èran vielhs e shens mainatges  praubes se domanda pas  tot çò qu'avèn ad eths dab lo son meisoet qu'èra un petit casalòt suu davant de la pòrta e en aqueth casalòt quauques pro bèths aubres d'on tiravan un chic de hruita a la sason de qué har quauques piaucòts per víver tan plan qui mau§0
per un ser de pluja e d'escurada qu'i vinot a har ua tan gran ventena jamès a jamès n'avèn vist ua atau§0
que croishit e que darriguèt tots los hruitèrs d'aqueth praube monde ne deishèt pas un per escarni  de mòdas quan loïson se vit aqueth esglabi lo matin qu'avot un gran chegrin  que ditz a mariolic §0
 adara qu'èm rovinats §0
cau que me'n ani trobar la mair deu vent bethlèu que'm balherà quauquarren per nos reparar aquera entoma§0
e se pren un bèth tròç de pan au cap deu pau e se hica en camins shens pérder temps§0
e viòta qui viòta viòta qui viòta totjamès en avant  a fòrça d'anar que fenit per arribar on damorèva la mair deu vent§0
 adiu mair deu vent§0
 adiu compair loïson§0
e qu'es donc çò que te mia ací §0
 mair deu vent qu'èi a me plànher deu ton hilh§0
aneit passada que m'a darrigat e estrochat tots los aubres deu mon casau qu'èran tots gresilhents de hruita  me n'a pas deishat nat  e qu'èra tot çò qu'aví per víver§0
adara que sui a la biaça e que't veni trobar per véder se'm balherés pas quauquarren per me reparar aqueth domatge§0
 pusqu'es atau monòme as pas mau hèit de vir ce ditz la mair deu vent§0
èi pas arren a te balhar sonque ua servieta mes aquera servieta lo teishenèr ne'n hèi pas com aquò que t'esviterà de tribalhar tot lo rèsta de la toa vita§0
sabis te la guardar tan solament§0
e la vielha s'en va au cròfe se pren ua servieta e que l'apresenta au loïson en disents §0
 quan agis enveja de minjar o de búver carràs pas sonque l'esténer davant tu siis on siis en disents com açò §0
 per la vertut d'aquesta servieta qu'arren ne manqui sus la mia taula§0
que seràs servit suu còp§0
loïson que prenot la servieta qu'arremercièt dehèt la mair deu vent e que tornèt partir content com un rei§0
e n'anar e n'anar§0
quan estot a mèitat camin com comencèva a aver set e hami que desplega la soa servieta se l'esten davant eth aquí per tèrra e que ditz §0
 per la vertut d'aquesta servieta qu'arren ne manqui sus la mia taula§0
e autanlèu vaquí la servieta caburada de pan de vin de harda de qué hartar dètz personas§0
 bon  ce's pensa loïson la mair deu vent t'a pas afrontat§0
de acíenlà que crei que vam poder deishar lo pan blos aus auts e har bombança shens que ne'n còsti gaire§0
e se seitèt aquí sus la prada e se servit a la soa irèia§0
que mingèt com dus buvot com quate e quan s'avot tirat lo vènte lunh de l'esquia que plega la soa servieta e se torna méter en camins en cantants a plen cap§0
com arribèva au borg los de l'aubèrja qu'èran suu pas de la pòrta que l'aperèren de lunh avant e que li demandèren §0
 entras pas un chic compair loïson §0
e ben ès content deu ton viatge §0
que t'a donc era balhat la mair deu vent §0
 héh  ce ditz eth que m'a balhat ua servieta§0
 tot aquò  ce ditz la dauna de l'aubèrja  en s'escargalhant d'arríder§0
 òc tot aquò ce ditz l'omiòt en entrants e serés bien tròp urosa de n'aver ua atau  de tota la toa vita carrés pas mes acasir ni pan ni vin ni auta causa per recéber ton monde§0
 ò ba  ce ditz la hemna §0
muisha muisha aquò pair loïson§0
loïson tot gloriós se tira la servieta de la pòcha que l'esten davant eth sus la taula e que ditz §0
 per la vertut d'aquesta servieta qu'arren ne manqui sus la mia taula§0
e autanlèu vaquí pan e vin e harda de qué hartar dètz personas§0
lo mèste e la dauna de l'aubèrja s'esmiraglèvan  en podèn pas revir§0
loïson abondós qu'us envita a préner la soa part de tot çò qu'i avè aquí e se torna méter eth mèmas a minjar e a búver§0
mes a fòrça de búver e bardacar e dijà pro estadit qu'èra fenit per s'adromir aquí de cap sus la taula§0
la dauna de l'aubèrja que hèi èra suu còp  se pren aquera servieta que cor se l'estujar au hons deu cabinet e que n'esten ua auta bien parièira au mèma cròt§0
de mòdas quan loïson se deishudèt au cap d'ua pausa se gaha aquera servieta se la bot a la pòcha e que s'en va en shiulant shens se dobtar d'arren§0
per la fin qu'arribèt a soacasi§0
 ès aquí praube òmi  ce ditz mariolic§0
s'en va lèu òra que tornis §0
e as donc tu trobat la mair deu§0
vent §0
t'a balhat quauquarren §0
 a  hemna ce respon loïson adara qu'èm pro riches §0
d'ací enlà s'èi ahida que mingeram lo bocin adobat  nos carrà pas mes tant shudar e tirar l'arpèga per ganhar la nòsta vita§0
espia§0
e qu'esten la soa servieta davant eth sus la taula e que ditz §0
 per la vertut d'aquesta servieta qu'arren ne manqui sus la mia taula§0
mes la servieta se damorèt nuda e vaquí mon loïson tot confús§0
e mariolic arríder§0
 valè bien la pena ce ditz de passsar tres ringlant jorns a bumpar los camins per arribar ací dab un perrac dont vau pas vint sòs de bona moneda §0
be cau que siis nau praube òmi §0
loïson n'èra pas content  se gratèva lo cap e li prudiva pas briga  sabè pas çò que respóner§0
se pensèt n'avè pas arren de mélher e de mes cort a har que de tornar ençò de la mair deu vent e tanlèu com hit jorns l'endoman se pren la soa servieta e que torna partir per lo mèma camin§0
e dar en avant en avant en avant  de tan anar qu'arribèt au cap§0
 qué  ce ditz la vielha quan lo vit entrar qu'ès enqüèra aquí compair loïson §0
 com veis mair deu vent§0
que sui tornat ací entà que'm balhis quauquarren a la plaça d'aquera servieta§0
que lo diable vòs qu'en hèci §0
s'es trobada shens vertut tanlèu com sui estat a nòste §0
 que crei bien ce respon la vielha qu'i en a un chic mes que ne me'n dises mes per aqueth còp totun espiarèi pas de tròp pròche§0
adara que't vau balhar un guit com n'as pas vist sovent  auràs pas sonque a díser §0
 guit caga argent  o §0
 guit caga aur  e que te'n harà cada còp de l'un e mes de l'aut tant com ne vulhis§0
hèi shau solament de te'u deishar panar sovente de çò que't dic§0
e tornis pas mes ací§0
e la mair deu vent s'en va a la volièra e que torna dab un guit qu'u balha a loïson§0
l'òmi l'arremercièt li hit sons adishatz e se n'anot tot content§0
arribat a mèitat camin qu'estot curiós de véder se lo son guit l'aubeïré e çò que sabè har  que lo pausa per tèrra li hica son bonet devath la coda e que ditz §0
 guit caga argent§0
prt  lo guit li caga un bèth pilòt d'argent§0
 guit caga aur§0
prt  lo guit li caga un bèth pilòt d'aur§0
 bon  ce's pensa loïson en se hrochant las mans  aqueth còp qu'èi la fortuna hèita §0
qu'èi acabat de crompar lo pan a la liura §0
e que s'omplís las pòchas d'aqueth aur e d'aqueth argent se pren son guit e se torna mèter en camins hardit com un castanhaire§0
quan arribèt au borg l'aubergista e la soa hemna qu'èran suu pas de la pòrta manquèren pas de l'aperar d'un gran tròç lunh avant com lo permèr còp e§0
l'engatjar a entrar en li demandant çò que li avè tornat balhar la mair deu vent§0
 ò  ce ditz  adara qu'es mélher enqüèra  que m'a balhat un guit que'm caga aur e argent tant com ne sèi voler èi pas sonque a mandar§0
 ò ba  ce dishoren  hèis exprès ma hida §0
vam véder vam véder aquò§0
loïson se hit pas pregar  l'òmi diu mercí qu'aimèva pro a búver un còp e n'èra pas fachat tanpauc de muishar çò que sabè har lo son guit§0
que entra e que pausa lo guit sus la taula en didents §0
 guit caga argent§0
e las pèças d'argent virolar de tot estrem per dessús la taula§0
 guit caga aur§0
e las pèças d'aur arribar per lo mèma camin§0
lo mèste e la dauna de l'aubèrja qu'arreborèvan  badèvan com bèths gais shens saber çò que díser§0
loïson fièr com un òmi s'arrecapta son aur e son argent se sèita sus l'escabèla e se hèi portar ua pinta§0
arron aquera ua auta  arron aquera ua auta  de mòdas per la fin que torna s'achaumir enqüèra aquí suu cap de la taula com avè hèit l'aut còp§0
la dauna de l'aubèrja atinè pas qu'aquò  qu'avot lèu hèit de s'agarbar aqueth guit de l'estujar dab la servieta e d'en botar un aut bien parièr au mèma cròt§0
per loïson quan avot pro dromit se revelhèt se prenot lo guit dont èra davant eth e se n'anot en cantorlants§0
quan estot a soacasi §0
 es aquí praube òmi  ce ditz mariolic e que pòrtas donc tu de beròi e de bèth §0
la mair deu vent aquest còp t'aurà bien balhat harda au mens per quaranta sòs §0
ce ditz loïson en hent ringar las pòchas e en sortint las mans pleas d'escuts e de lovidòrs §0
 espia un chic se tot açò vau mes de quaranta sòs§0
 bon dius  d'on astu tirat tot aquò  ce ditz la hemna tota esbaïda§0
 que n'aurèi d'ací enlà tant com ne vorrèi e shens me'n véder gaire ce ditz loïson tot godelhat§0
qu'es aqueth guit ací que me'n balha  èi pas sonque a mandar§0
e que pausa lo guit aquí suu miei de la taula e que ditz §0
 guit caga argent§0
arren§0
lo guit n'avè pas tan solament l'èr d'enténer§0
 guit caga aur§0
aquest còp lo guit te li hèi un bèth plat de mèrda§0
e mariolic s'escargalhar d'arríder§0
e se mocar d'eth mes hòrt que jamès§0
 e òc bissé  te'n sèrv deu beròi argent §0
a §0
la beròja plega enqüèra §0
veis bien portant que perdes la sciéncia praube òmi §0
loïson tot ontós baishèva lo cap shens respóner  qu'es çò que podè díder §0
se pensèt en eth mèmas §0
 la mair deu vent se hèi bien esbats deu praube monde §0
qu'es esgau cau que tornis enqüèra un aut còp a soacasi§0
en seràs pas jamès sonque per las camadas§0
l'endoman donc au punt deu jorn que torna s'aprelhar s'arrecapta son guit e se bot lo camin devath los pès§0
e n'anar e n'anar e n'anar  tant e tant qu'arribèt§0
quan se'u tornèt véder aquí la mair deu vent comencèt a se gahar lo bruhet§0
 enqüèra tu compair loïson §0
que tornas vir marraular §0
t'èi pas jo dit me divès pas me tornar paréisher davant §0
 qu'ac sèi mair deu vent  mes que cali donc har §0
lo guit qu'a valut autant com la servieta qu'a§0
guardat la soa vertut tot just dinc au pas de la mia pòrta§0
çò que'm balhas me sèrv per arren sonque me§0
har trufar de jo§0
m'en harti a la fin§0
ce ditz la mair deu vent §0
 escota monòme qu'aimas un chic tròp a búver tot çò qu'i a§0
e me parlas pas briga d'ua aubèrja on t'adròms de cap sus la taula tot còp dont te'n tornas d'ací  e ben la servieta e lo guit qui t'èi balhat que te'us an cambiats aquí§0
adara qu'as ací ua escaça  qu'es tot çò qu'auràs de mes  es pas gran causa se vòs mes en troberàs pas tots los jorns ua atau que sap hòrt bien tribalhar com vas véder§0
e la mair deu vent s'en va cúlher ua escaça qu'i avè aquí end un cunh darrèr lo cabinet e que ditz §0
 escaça hèi ton jòc§0
churp  aquera escaça que sauta sus loïson  se met li botar trucs e còps e ambradas sus l'esquia sus las umbas pertot tan chic e tan hòrt en véder pas que brumas§0
cridèva com un burlat §0
 chà §0
chà  que'm vas har tuar §0
apèrat aqueth pau §0
la mair deu vent responè pas arren  se n'arridè tot torrem§0
au cap d'ua pausa quan vit que lo pau li avè lèu pro prestit las còstas que cridèt §0
 escaça ven ací§0
plap  l'escaça s'en torna au son costat§0
 tè ce ditz la vielha en l'apresentants a loïson adara que pòts la préner benlèu que't servirà§0
que't calè ua castigada per te balhar un chic mes de cap§0
loïson que ronhèva  èra pas content briga  se sobtèva pas de préner aquera diable d'escaça qui arrangèva la gent de la sòrta§0
mes quan avot sonjat un chic l'òmi s'arrevisèt que dishot que l'acceptèva§0
 qu'arremercièt mèmas hòrt la mair deu vent e s'en tornèt anar en se hrochant l'esquia§0
quan estot a l'endrèit on s'èra estangat los auts còps l'irèia li gahèt d'espruvar au son torn lo saberhar de l'escaça e que dishot §0
 escaça hèi ton jòc§0
e autanlèu lo pau que part au travèrs deus aubres e trucs e còps e bums a dreta e a gaucha com un hòu §0
los cims de las palancas volèvan en l'èr a tota part §0
 bon  ce's pensa loïson  la mair deu vent qu'avè rason que crei bien açò que'm puirà servir en§0
quauquarren e davant gaire§0
e que hit vir l'escaça au son costat e se tornèt méter en camins shens pérder temps§0
com arribèva au borg los de l'aubèrja qu'u guaitèvan l'aperèren de tan lunh com lo viren per saber quau present enqüèra li avè hèit la mair deu vent§0
 heh  ce ditz eth que m'a balhat aqueth tròç de pau qui ei ací  sèi pas çò que lo diable vòu qu'en hèci §0
si de vrai n'aurèi totjamès per castigar las maishantas gents e los volurs se s'en i tròba suu mon§0
camin  que truca tot sol èi pas sonque a mandar§0
e tan plan se voletz véder§0
escaça hèi ton jòc§0
lo pau que part que sauta suus umbas d'aqueth monde  e trucar e bumpar com un shord e pim  e pam  sus l'un e sus l'aut  l'esquia los i en humèva §0
cridèvan viahòra demandèvan perdon e gràcia §0
loïson escotèva pas arren los trucs n'anèvan d'aviada§0
au cap d'ua pausa quan lo pau s'estot bien levertit au son despens que vedè ne'n podèn pas lèu mes §0
 miserablàs  ce ditz la mia servieta e lo mon guit que son ací que me los atz panats §0
m'us vatz tornar suu pic o que'vs hèci amatar tots dus aquí suu cròt§0
 que't torneram tot que't torneram tot ce criderèn mèitat mòrts l'un e l'aut hèinos deishar§0
 escaça ven ací ce ditz loïson§0
e quan li avoren tot tornat çò qu'estot hèit bien viste que se vira de cuu shens díder grandmercés e se gaha lo camin de cap entà soacasi§0
 e ben praube òmi es pas lèu hart de córrer  çe'u dishot mariolic tanlèu com pareishot suu solar de la pòrta§0
que t'a donc aprofitat aqueth aut viatge §0
es aquest còp imagini que vam véder çò de mes curiós§0
 puiré bien estar  espia ce ditz loïson en li muishant l'escaça§0
 qué  aqueth tròç de pau  ce ditz la hemna en se tornant méter ad arríder §0
 escota mariolic es pas gran causa qu'es vrai mes que puiré bien servir totun mes sovent que n'as ahida§0
vòs véder un chic §0
escaça hèi ton jòc§0
e lo pau en dança§0
e trucs e còps e bums sus l'esquia de mariolic d'un cap de l'aut arren mes beròi  tan chic e tan hòrt que corrè a tot estrem en cridant com ua hòla§0
 e ben  qu'en dises  ce li demandèt loïson au cap d'un chic en tornants aperar l'escaça §0
mariolic tota eishaubrada negue de maliça se hiquèt de tira a lo cargar d'ensurtas§0
eth shens respóner arren se tira la servieta de la pòcha que l'esten davant eth aquí sus la taula e que ditz §0
 per la vertut de la mia servieta qu'arren ne manqui sus la mia taula§0
e vaquí pan vin harda mes que n'auré calut per hartar dètz personas§0
qui èra estonada  qu'èra la§0
mariolic§0
quan vit aquò que s'amoeirit bien viste e se hit pas pregar per se méter en taula dab loïson  jamès de la soa vita n'avè hèit un ribòi atau§0
quan avoren tots dus bien minjat e buvut loïson se luva s'en va cercar son guit e qu'u pausa sus la taula en disents §0
 guit caga argent§0
guit caga aur§0
e aquí argent e aquí aur §0
jamès mariolic n'avè tan vist en un còp§0
 ma fins monòme ce ditz a loïson cau convir après tot n'ès pas mes péc qu'un aut§0
gràcias a tu adara qu'am lo nòste pan ganhat  que puiram escotar plàver e nòs mocar deu mau vestit§0
e se pren lo guit e la servieta e s'en va barrar tot a dobla torn au cabinet§0
per l'escaça loïson se la sauvèt per ad eth tot sol per s'en servir quan n'avossi besonh§0
lavetz a fòrça de tirar aur e argent de son guit loïson e mariolic qu'èran vinuts hòrt riches hòrt riches en hòrt chic de temps e s'avèn hèit bastir un castèth tan gran e tan bèth n'avèn pas jamès vist un parièr§0
com los avèn coneishuts dinc aquí hòrt praubes la gent qu'èran hòrt estonats e manquèt pas de gelós per chapilhar e har córrer tota espèça de maishants bruits suu son conde§0
de mòdas un bèth matin vaquí lo jutge e los archèrs qu'us tomban dehens tot de còp shens díser adishatz e que los i manden d'explicar suu pic d'on lor i èra vinut l'argent qui avèn calut per se har bastir un castèth atau§0
 s'i a pas qu'aquò que vos contenterèi adaise ce ditz lo loïson§0
e que sabè au just com aqueths ausèths se gahan qu'us envitèt a disnar dab eth en prometents de'us díder après çò que volèn conéisher pusque tant i tinèn§0
quan estoren per se botar en taula lo jutge e los archèrs sentivan pas nat aram de cosina e veden pas arren de servit ni d'aprelhat enlòc querdoren que s'èran mocat d'eths començèvan a har lo pòt e a espiar de mau uelh mes entà benlèu lo loïson s'apròcha que desplega la soa servieta e que l' esten davant eths sus la taula en disents §0
 per la vertut d'aquesta servieta qu'arren ne manqui sus la mia taula§0
e autanlèu vaquí pan e vin e harda de qué hartar dètz personas tot çò que podèn demandar de mes bon§0
aqueth monde esmiraglats §0
aubrivan un pas de uelhs grans com lo pugn  çò qu'us empachèt pas de se botar de tira a minjar e a búver e préner la soa bona part de tot çò qu'i avè aquí§0
quan estoren sadoths loïson que se luva s'en va au cabinet cúlher son guit e que lo pausa aquí suu mei de la tavalha en disents §0
 guit caga argent§0
guit caga aur§0
e las pèças d'aur e d'argent ringar de tot estrem per sus la taula§0
 adara ce ditz loïson qu'en sabètz autant com jo§0
vaquí d'on èi tirat tot çò que m'i a calut per har bastir mon castèth§0
èi pas avot hòrt de pena com vedetz§0
qu'avè a díser lo jutge  arren e dishot pas arren tanpauc§0
vantèren hòrt lo guit eth e son monde e se hiquèren a búver per capténer loïson§0
mes entà totara a fòrça de versar e de búver l'omiòt que s'atupit suu cap de la taula com hadè d'abituda§0
quan viren aquò lo jutge e los archèrs que començan a díser entre eths tot toishau §0
 lo nòste òmi que dròm §0
se nos portevam lo guit e la servieta §0
mes com s'aprelhèvan a partir aprés s'aver estujat tot devath los mantes loïson se revelha§0
que comprenot d'un còp de uelh çò que s'èra passat  ce ditz au jutge shens har en semblant d'arren §0
 hèi mossur jutge n'as pas enqüèra tot vist  atinetz vos vai muishar çò de mes curiós§0
avançate ce ditz l'aut§0
 qu'am pro taulejat  nos volem anar§0
 òh  serà pas long ce respon loïson§0
escaça hèi ton jòc§0
e que gaha la pòrta viste qu'us clava aquí dehens§0
e l'escaça s'i har  trucs ací còps alà sus l'un sus l'aut shens pausa ni trèvis a tot estrem  las i hadè sapar lo coeir §0
e eths cridar e aperar a l'ajuda §0
bramèvan com bèras mitras §0
 compair loïson  compair loïson §0
se n'anèva lo jutge ten lo ton guit e la toa servieta hèinos deishar§0
s'esganurrèva §0
quan vit a la fin qu'aqueths garniments qu'avèn benlèu son conde loïson que desclava la pòrta s'arrecapta lo guit e la servieta e que ditz §0
 escaça truca mes hòrt§0
e ençò que desgampèvan aqueth pau s'arredoblar e córrer au darrèr d'eths  machèva com un shord  hadè volar aqueth capèths en l'èr a tota part qu'èra un plesir §0
e lo jutge e los archèrs s'en tornerèn donc a soacasi tots hontós e lo cap baishat en jurant bien que jamès ne'us gaheré mes l'irèia de vir cercar de rolhas a compair loïson§0
jo que botèri lo pè sus un tapoèira que me'n tornèri a la bohèira§0
