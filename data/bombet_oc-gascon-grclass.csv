un còp èra que i avè un aulhèr§0
l'aulhèr de taulada qui barrava las soas aulhas en ua bòrda a bombèt uei lo dia la bòrda n'existeish pas mei mes ad aquera epòca qu'èra lahòra au nòrd de las lanas au miei deus tucs pròche d'un pradèu aqueth aulhèr qu'èra un gojat qui sabè drin léger estranh totun ad aquera epòca§0
un aulhèr qui sabè léger los autes aulhèrs que'u disèn§0
 mmh tà tu nosautes n'èm pas de bon frequentar ne vòs pas devisar dab nosautes e totun qu'as lagasts§0
com nosauts e totun qu'auràs tostemps autant de lagasts§0
mmh mes eth l'aulhèr de taulada qui barrava las soas aulhas en ua bòrda a bombèt eth que deishava§0
díser que caborrejava paishetz aulhas paishetz los autes aulhèrs que l'estremavan mes eth que se'n§0
trufava que deishava díser que caborrejava paishetz paishetz aulhas òr autes còps que i avè ua rumor a§0
perpaus deu tuc de bombèt òh n'èra pas sonque un díser ua rumor mes que se n'en parlava hèra que s'i§0
entenè brut devath lo tuc de bombèt mes n'èra pas sonque un díser ua rumor e l'aulhèr de taulada en§0
tot guardarse l'aulhada que n'avè hèit mantuns còps l'experienci a còps que s'i entenè grri grri grri com§0
s'i hasèn tringlar la vaishèra§0
o enqüèra plim plam plim plam com si i avè monde qui marchavan sus l'aliòs e d'autes còps que s'i§0
entenè arríder a gargalets§0
l'aulhèr de taulada que's pensè mei d'un còp òh pas shens nada paur totun§0
 ah que volerí véder lo nid d'aqueths bordons§0
qu'èra l'estiu la nueit las aulhas que demoravan per dehòra e los aulhèrs tanben un ser l'aulhèr de§0
taulada qu'anè dinc au som deu tuc de bombèt que s'assedó que's tirè un libe deu sarron e que's hiquè a§0
léger a léger a léger de quan en quan qu'espiava los lugrans§0
au cap d'ua pausa de cap a meijanueit lo tuc que's henó devant eth en dus tròç§0
e qu'entenó ua votz de hemna§0
 petit §0
va véder çò qui's passa sus la lana§0
ua mainada que pugè§0
 òh mair que vei un un aulhèr assedut sus la brana§0
 ditzlo que devari ací e que n'agi pas paur que lo son tropèth qu'ani a mau§0
alavetz la mainada que s'apressè de l'aulhèr§0
 pastor que devetz viéner seguitzme e n'agitz pas nada paur que lo vòste tropeth qu'ani a mau§0
 pf l'aulhèr que's pensè pff ne morem pas qu'un sol còp e jo jo que voi véder aquò§0
e l'aulhèr que devarè§0
tanlèu entrat lo tuc que's tornè barrar darrèr eth aquò que'u chepicava hèra qu'èra doncas hasader lo tuc§0
de bombèt que's podè orbir lo tuc de bombèt que's podè héner en dus tròç e que's podè tornar barrar§0
 seguitzme ce'u digó la mainada digun ne'vs haràn pas arren§0
l'aulhèr que seguí la mainada e qu'arribè dens un ostau ah deus beròis miralhs vaishèra vases tèsts e§0
harda d'un estrem e harda de l'auta que n'avè los uelhs enterlusits tot qu'èra net tot que lusiva com la§0
bèra aiga au só en un miralh qu'apercebó com ua lutz ua lutz qui dardalhava en s'apressant que vedó§0
aquera lutz qu'èra un paisatge un paisatge viu lo son paisatge costumèr ua lana grana grana dab aulhèrs§0
que rondalejavan tots chancats capvath lo temps au darrèr deus tropèths que vedè aquò com s'èra estat§0
sus tèrra còp sec qu'entenó quauquarren en s'arrevirant que vedó hemnas un grop de hemnas que§0
s'aviavan de cap ad eth en tot se n'arríder§0
n'i avè ua tota joena qui avè suu peu ua corona trenada de brana e de sarpolet§0
 aulhèr ce'u digó era asseite que i a ací entà tu de qué minjar e de qué dromir ne te'n hasquis pas entà§0
las toas aulhas n'an pas hrèita de tu entà's guardar§0
e las hadas que'u servín un vesprèr§0
handa a hinda handa§0
que jamei n'avè minjat de tant bon§0
 òh ce's digó eth que m'arrepastarèi totun un còp e mau i aurè§0
quan estó arregolat las hadas que'u mièn de cap a un lheit deus beròis ah ne s'i gausava pas ajacar§0
 açò n'ei pas mei lo jaç de la bòrda tè ne m'i carcarèi pas lagasts§0
e l'aulhèr que s'adromí quan estó desvelhat que's tornè hicar a léger a léger dens lo son libe d'aulhèr de§0
taulada qui barrava las soas aulhas en ua bòrda a bombèt a léger dinc a har orbir lo tuc dinc a har orbir§0
lo tuc e que se n'anè lo son tropèth qu'èra on l'avè deishat hart tant com podè estar e ne n'i mancava pas§0
ua e n'i mancava pas ua eh perdiu desempuish qui coneishó lo camin aqueth que s'acostumè a la§0
baishada dens lo tuc de bombèt aquiu que i avè la hada tota joena e beròja beròja a s'i miralhar de tant§0
har que tombèn amics mh desempuish lavetz los autes aulhèrs ne'u vedón pas guaire sus la lana§0
 mes on t'estujas donc §0
ce'u demandavan que't perdem a dias sancèrs§0
òh mes per mei que parlèssin aquò ne cambiava pas arren de quan en quan l'aulhèr que tornava entà§0
guardar las soas aulhas òh mes mei plan vestit qu'un aute lo son tropèth que pravava miélher que los§0
autes jamei las soas aulhas ne's barrejavan qu'eth i estossi o pas e s'encontravan un aute tropèth que§0
viravan d'eras abans o que'u traucavan shens mesclanha e tot aquò que hasè parlar lo monde e parligòis§0
e parligòis e que i avó dus aulhèrs mei avisats que los autes qui avón lo nas fin un ser que seguín§0
l'aulhèr de taulada que'u vedón a s'encaminar de cap au tuc de bombèt§0
que'u seguín de luenh enlà e a un moment dat que'u vedón a s'engolar dens lo tuc§0
que'u vedón a s'engolar dens lo tuc §0
qu'èra pro tà que lendoman matin a l'esguit deu dia aulhèrs aulhèrs e crabèrs e'n i getessin los diume§0
daus de cantagrit dinc a la boèira qu'èra pro tà que lendoman matin aulhèrs aulhèrs e crabèrs e vaquèrs§0
e'n i getessin los diumedaus de cantagrit dinc a la boèira diumedau mes quan l'aulhèr de taulada e§0
voló tornar a l'ostau de la hada lo tuc ne s'orbí pas que demorè com davant èra e com ei desempuish§0
demorat un terrèr sablut pingorlat de brana e de sarpolet dab un camin tot blanc léger que hasó léger§0
que hasó morganhar e getar plors n'i tornè pas entrar jamei jamei§0
praube qu'èra estat praube que tornèt vàder§0
atau qu'anè la vita de l'aulhèr de taulada qui barrava las soas aulhas en ua bòrda a§0
bombèt luenh deus òmis e de tots shens jamei se maridar ne parlava pas ad arrés n'avè pas nat aute jaç§0
ni nat aute larrèr que l'ostalet de la bòrda que'u vedèn la nueit au clar de lua rondalejar capvath la§0
tucolèira e trucar trucar dab lo pau chanquèr sus la sòla de la tèrra trucar com qui vòu har orbir ua pòrta§0
com qui vòu har orbir ua pòrta§0
