lalanne  récit légendaire§0
perqué las fumèlas n'an pas la barba au menton§0
que s'ei tostemps entenut mentàver que lo purmèr òmi e la purmèra fumèla qui avèn horat la tèrra que§0
s'aperavan adam e èva§0
que disèn tanben que lo bon diu que'us avè prestits tots dus de la medisha§0
mestior§0
qu'èran de la medisha pagèra autan beròis autan goalhards l'un coma l'aute§0
malurosament a§0
la fumèla que avè vadut un bròc au miei deus trabatèths §0
desempuish lavetz que cercava d'arroeit au§0
son òmi a tot viracodet e quand n'i podè pas arribar au còp de lenco que s'i gahava au còp de punh au§0
còp de pè a nhacs e dab las iarpas a garrauchas§0
praube adam quin èra brabolàs §0
que s'anè totun§0
plànher en plorant au castèth deu bon diu§0
lo mèste que'u digó §0
  vente lavar lo mostin a la hont qui's tròba au hons deu casau la barba que't va possar e lo corasson§0
que se't va doblar§0
§0
atau que he§0
quand la fumèla e vit lo cambiament de la figura deu son òmi qu'estó bèth drin estonada§0
e que voló saber quin s'èra hèit aqueth miracle§0
peu purmèr còp de la soa vita adam que la he tèsta e§0
que tiencó bordon§0
ne la malícia ne las desondras ne'u podón pas har orbir los pòts§0
 ah §0
quiò ce digó èva qu'ei atau §0
atend §0
atend §0
e que s'anè copar au bèc d'ua cassorra ua branca de l'espessor deu punhet§0
mes quand se'n voló servir§0
adam que l'i panè e que'n la balhè ua mandilhada §0
quin èra ilat lo praube òmi de aquera brabora  tota§0
l'estopa deu pèis ne l'auré pas boçat la puç §0
  torna t'i tornat'i que te'n balherèi borradas§0
las cauletas guaire que vedèn caulets§0
praubina de§0
tu que sauràs que soi lo mèste dinca que pòrtis mostacha §0
§0
èva que comprenó que calè baishar l'ala e que he missa baisha§0
mes aquera cranc de mostacha que la§0
virolejava per dehens lo cervèth§0
  e jo tanben que n'aurèi ce's disè enter lens§0
§0
§0
lo lendoman que's pensè que la hèita de la velha qu'èra desbrombada§0
que s'aproichè de l'òmi dap§0
l'arrisolet aus pòts§0
careças n'i manquè pas ne potins ne bailinas  benlèu que parlan de la barba §0
 e'm vas amuishar quin cau har tà n'aver de parièra §0
 òh §0
tòca lo nas se't suda §0
la mostarda que començava de pujar tau cap de la fumèla mes que's rapelava deus trucs  que s'i gahè§0
per la doçor qu'atormerè l'òmi de tau faiçon que l'embriaguè de tant de potons que'u he tant de§0
bailadas qu'a fòrça de hregar en aqueres estretas de tendressa lo praube adam que pergó lo cap§0
èva§0
que cluchava los goelhs adam que'us barrava totafèit §0
judjatz drinon de l'ésbat  qu'èran au paradís e§0
lo secret que se l'escapè §0
praubes òmis l'ordi ne s'ei pas pergut e quant de hilhs n'a pas deishat adam§0
eretèrs de aqueras feblessas§0
èva ne'n volè pas saber mei que gahè lo galòp de cap entà la hont deu§0
casau  qu'i trempè las mans e que se n'anava fretar las maishèras quand ua moscacaïsca   las§0
chivalièras ne'n hèn jamei d'autes   e se la pausa sus la hoelha de la pesquèra§0
acaçar la mosca fretar§0
la plaga èva qu'estó de tira ocupada de aquera e freta l'ifreta §0
adam penhicat de remòrs que se§0
n'anè a l'entertant entà har varar ua lòsa de cinc quintaus sus lo goelh de la hont qui avè vertut entà la§0
barba§0
desempuish lavetz arrés no l'an poduda mautar e pramor de aquera las fumèlas n'an pas la barba§0
au menton§0
 praubes òmis §0
ne'vs laishitz jamei portar las culòtas§0
las fumèlas qu'an abillessa tàvs tirar los vèrmis§0
deu nas e tavs engalinar§0
que las cau sovent amuishar caishau e dab lo corau qui diu vs'a balhat ne§0
valeretz pas fòrt mei qu'eretz se la vòste lenco e barrejava un secret coma lo claquet deu molin lo gran§0
